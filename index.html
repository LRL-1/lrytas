
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">Kuriamos socialinės vertės maksimizavimas:
socialinių verslo modelių taikymo Lietuvoje
tendencijos
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
Remiantis Socialinio verslo forumo
2017 m. duomenimis ir užsienio tyrėjų
pateiktais kriterijais, galima teigti, kad
socialinio verslo ir nevyriausybinės organizacijos, siekdamos gauti finansavimą iš
savivaldybės ar kitos valstybinės institucijos, turi parodyti savo veiklos pavyzdžius
ir poveikį, pademonstruoti jau nuveiktus
darbus. Toks veiklos skaidrumo pateikimas daro teigiamą įtaką visuomenės
pasitikėjimui privačia iniciatyva ir partnerysčių vystymui su tradiciniu verslu.
Įmonės, kurių tikslas sugeneruoti kuo
didesnį pelną ir kurti ekonominę vertę,
socialiniam verslui gali suteikti vertingų įžvalgų, kaip efektyviai funkcionuoti
ir plėstis, gaunant nuolatines pajamas be
išorinio valstybinių institucijų finansavimo. Lietuvoje stinga organizacijos, kuri
atstovautų įvairių bendruomenių bei socialinių verslų interesams, bendraudama
su valdžios institucijomis. Tokio pobūdžio organizacija, kuri atstovautų socialiniam verslui, skatintų socialinio verslo
modelių kūrimąsi, reguliuotų veiklos tęstinumą ir konsultuotų arba teiktų fasilitavimo paslaugas. Pasak D. Saslavsky ir
B. Shepherd (2012), fasilitavimas – tai
trečiosios šalies intervencija į veiklos procesus, teikiant konsultacijas derybų ir
partnerysčių aspektais, užtikrinant efektyvų finansinių išteklių pritraukimą bei
paskirstymą. Taigi organizacija, kuri atstovautų socialinio verslo interesams taptų
fasilitatoriumi vystant socialinio verslo
modelių diegimą Lietuvoje.
Pagrindiniai bruožai, apibūdinantys
socialinį verslą, yra verslo sprendimų ir
strategijų pritaikymas kasdienėje veikloje bei jų pagrindinis veiklos rezultatas –
socialinis poveikis (Petrini ir kt., 2016).
Tam, kad būtų lengviau suprasti ir įsivaizduoti, kaip tai veikia praktikoje, šiame
straipsnyje remiamasi A. L. Alter ir kt.
(2007) siūloma grupavimo sistema, kurioje plačiąja prasme egzistuoja du socialinio
verslo integracijos laipsniai: pilnai integruotas ir iš dalies integruotas. Pilnai integruotas, vadinamasis grynasis modelis,
išsiskiria pilna integracija, t. y., kai verslas
pasitelkiamas tik kaip įrankis socialinėms
problemoms spręsti ir iš šios veiklos akcininkai negauna jokios pelno dalies.
Iš dalies integruoto, arba hibridinio,
modelio esmė yra socialinės problemos
sprendimas, bet kartu ir pelno siekimas
įmonės akcininkams. Tai tarpinis variantas tarp grynojo socialinio verslo modelio,
kuris kartais tapatinamas su filantropija,
ir standartinio verslo modelio, todėl pravartu pateikti socialinio verslo modelių
palyginimą (žr. 1 lentelę).
Tikslinga paminėtus socialinio verslo
modelius aptarti plačiau. Grynojo socialinio verslo modelio principais grindžiamas
verslas turi charakteristikas, būdingas tradiciniam verslui bei ne pelno siekiančioms
organizacijoms. Jis turi dirbti pelningai
tam, kad užtikrintų veiklos tęstinumą,
siekiant socialinės naudos maksimizavimo. Hibridinio socialinio verslo modelio
pagrindinis tikslas – optimizuoti kuriamą
socialinę vertę remiantis įvairiomis verslo strategijomis, modeliais, aptarnavimo 
KURIAMOS SOCIALINĖS VERTĖS MAKSIMIZAVIMAS: SOCIALINIŲ VERSLO
MODELIŲ TAIKYMO LIETUVOJE TENDENCIJOS 61
sistemomis bei kartu gaunant finansinę
naudą (Alter ir kt., 2007). Kadangi šis socialinio verslo modelis yra gemalo stadijoje Lietuvoje, todėl svarbu pabrėžti, kad
šiuo metu nėra palankių išorinės aplinkos,
teisinės bazės ir daugelio kitų aspektų, būtinų spartesniam šio reiškinio plėtros procesui. Vis dėlto LR ūkio ministras M. Sinkevičius Socialinio verslumo forumo metu teigė, kad LR ūkio ministerija rengia
naują socialinio verslo įstatymą. Remiantis LR ūkio ministerijos Smulkiojo ir vidutinio verslo skyriaus vedėjos R. Krulikauskienės pristatymu, socialinis verslas
traktuojamas pagal hibridinį socialinio
verslo modelį, kai uždirbamas pelnas
iš paslaugų teikimo ir gamybos yra skiriamas akcininkams ir reinvestuojamas į
socialinio poveikio kūrimą, užtikrinant
verslo tęstinumą. Prioritetinėmis socialinio sritimis išlieka skurdo ir socialinės
atskirties mažinimas. Tokias tendencijas
patvirtino pranešėjas N. Phillips, Švedijos
socialinės antreprenerystės centro specialistas, kuris pristatė Röstangos kaimelyje
įdiegtą trivialų modelį pabėgėlių integracijai „The Triple Helix“, kurio pagrindinės dedamosios – vietinės bendruomenės parama, savanorystė ir viešojo
sektoriaus palaikymas. S. Chandwani akcentuoja socialinio verslo idėją įkurti
socialinių paslaugų Didžiojoje Britanijoje emigrantams teikimo centrą „Selby
Trust“, siūlantį paslaugų paketą nuo vaikų
priežiūros kambarių iki piršlybų ir vedybų planavimo.    

					</p>
Remiantis 1 lentelės socialinio verslo
modelių palyginimu, filantropiją ir grynąjį socialinio verslo modelį galima tapatinti tik analizuojant šios veiklos motyvus,
kurie yra grindžiami išskirtinai tik gerais
ketinimais. Nors veiklos metodai ir tikslai yra santykinai panašūs, tačiau galima
pastebėti ir pagrindinius skirtumus. Jei
filantropija orientuota būtent į socialinį
poveikį ir socialinės vertės kūrimą, tai
grynasis socialinio verslo modelis be šių
veiklų orientuotas ir į ekonominės vertės
kūrimą.
Galutinai šių modelių skirtumą akcentuoja pajamų ir pelno pasiskirstymas, kuris filantropinėse veiklose yra naudojamas
kaip parama, o grynajame socialinio verslo modelyje pinigai yra investuojami ir
vėliau reinvestuojami į veiklas, kurios užtikrina tęstinį socialinės problemos sprendimą. Kitaip tariant, žmonės skiriantys
pinigų filantropinėms veikloms, juos tiesiog aukoja vienkartiniams socialinių
problemų sprendimams, o žmonės, investuojantys į socialinį verslą, „įdarbina“ pinigus, sukurdami didesnę socialinę vertę.
Lyginant grynąjį ir hibridinį socialinio
verslo modelius, jų pagrindinis ir esminis skirtumas yra pirminis verslo kūrimo
motyvas. Grynasis modelis paremtas išskirtinai gerais ketinimais, kur ekonominė nauda kuria papildomą socialinę vertę,
o hibridinio verslo modelio motyvai yra
mišrūs, t.  y. siekiama socialinio poveikio, bet kartu ir finansinės naudos savininkams ar akcininkams. Būtent dėl šios
priežasties pastarasis yra kritikuojamas ir
tapatinamas su socialiai atsakingą veiklą
vykdančiomis įmonėmis, kurios dažnai
socialinę atsakomybę naudoja kaip rinkodaros priemonę.
Remiantis M. Yunus (2007), hibridinis
socialinio verslo modelis gali egzistuoti tik tada, jei bent 51  proc. sukuriamos
ekonominės naudos bus skirta socialinei
vertei kurti, o 49  proc. – asmeninei finansinei gerovei. Taip pat teigiama, kad
neįmanoma išvengti situacijų, kai dėl socialinių tikslų reikia aukoti finansinius
ir atvirkščiai, todėl tik įmonė, skirianti
daugiau nei pusę savo pelno socialiniams
tikslams, tokioje situacijoje sugebės nenuklysti nuo savo pirminės socialinės misijos (Yunus, 2007). Taigi, analizuojant šio
modelio paplitimą globaliu mastu, galima
teigti, kad jis yra populiaresnis nei grynasis, nes žmonės, išreikšdami savo pilietiškumą ir visuomeniškumą, kartu gali užsitikrinti ir savo finansinį stabilumą.
Tradiciniu požiūriu socialinio verslo
kryptys buvo taikomos pelno nesiekiančioms organizacijoms, tačiau šiuolaikinės
tendencijos byloja, kad šios kryptys efektyviai veikia pelno siekiančiose įmonėse,
kurios taiko naujus hibridinius verslo
modelius (Austin ir kt., 2005; Dutch ir kt.,
2006). Įmonės iš naujo turi įvertinti savo
verslo modelius, siekdamos sukurti naujas verslo galimybes mažas pajamas generuojančiose besivystančių šalių rinkose,
spręsdamos pasaulines problemas ir generuodamos pelną. Remiantis H. Mahlouji ir
N. Anaraki (2009), įmonės, kurios siekia
būti lyderėmis, pradeda perėjimą nuo socialinės atsakomybės prie bendros socialinės entreprenerystės (angl. corporate social
entrepreneurship) procesų, kuriuos galima
įvardyti kaip vieną iš veiksmingų būdų
siekiant spręsti aktualias socialines problemas (Kostetska, Berezyak, 2014). Be to,
tikslinga taikyti korporatyvinių socialinių
inovacijų apibrėžimą (Kanter, 1999), kurio
pagrindinis akcentas – identifikuoti nepatenkintus socialinius poreikius ir lūkesčius
bei kurti sprendimus mažas pajamas generuojančiose rinkose. Pagal šį principą
dauguma globalių kompanijų sutelkė dėmesį į inovatyvių sprendimų diegimą ir 
KURIAMOS SOCIALINĖS VERTĖS MAKSIMIZAVIMAS: SOCIALINIŲ VERSLO
MODELIŲ TAIKYMO LIETUVOJE TENDENCIJOS 63
socialinės atsakomybės strategijas į Kiniją, Braziliją, Indiją ir Bangladešą dėl galimybių generuoti abipusę vertę.
Atlikus tyrimus (Michelini, 2012; Hammond, Prahalad, 2004; Prahalad, Liebherthal, 2003; ir kt.) paaiškėjo, kad kai
kurių kompanijų mėginimai buvo nesėkmingi dėl nesugebėjimo pritraukti klientų į mažas pajamas generuojančią rinką,
nors buvo taikomos pelningos rinkodaros strategijos. Rinkų tyrimai rodo (Michelini, 2012), kad daugiau nei 80 proc.
produktų buvo parduota besivystančiose
rinkose, panašus arba nežymiai pakitęs
kiekis buvo parduotas namų rinkose.
P. Sanchez ir J. E. Ricart (2010) pateikė dvi verslo modelių konfigūracijas, kurios gali būti pritaikytos žemas pajamas
generuojančiose rinkose: izoliuoti verslo
modeliai, pagrįsti eksploatavimo strategija, naudojant nuosavus įmonės išteklius ir
pajėgumus, siekiant efektyvumo; interaktyvūs verslo modeliai, pagrįsti tyrinėjimo
(angl. exploration) strategija, kuri sustiprinama išorinių išteklių naudojimą, skatinant ir diegiant mokymosi bei inovacijų
procesus.
Izoliuotas verslo modelis veikia kaip
efektyvumo skatinimo strategija, grindžiama didinant įmonės pasaulinės rinkos dalį per produktų pritaikymo ir verslo procesų optimizavimo galimybes. Įmonė individualiai atkartoja ir išplečia tradicinį
verslo modelį, pritaiko jį prie pasirinkto
ekosistemos konteksto, sudaro sąlygas įgyvendinti numatomus veiklos tikslus. Įvairūs interaktyvūs verslo modeliai daugiausiai dėmesio skiria mokymosi procesams
ir naujovėms, vertė kuriama naudojantis
išoriniais ištekliais, sąveikaujant su ekosistemos tarpininkais. Tačiau socialinio
verslo modelių diegimo sėkmių ir nesėkmių pavyzdžiai rodo, kad iš dalies tokių
iniciatyvų generuojama nauda priklauso
nuo išorinių faktorių. S. Navasaitienė ir kt.
(2015) pastebi, kad socialinio verslo plėtra priklauso nuo konkrečių sąlygų – rinkos, infrastruktūros ar institucinių pokyčių, kurie sukuria prielaidas atsirasti naujiems verslo modeliams, tuomet verslo
aplinkoje susiformuoja nauji socialiniai
poreikiai ir vertybės. Be galo svarbūs tampa naujieji verslo modeliai, kurie susidaro
priklausomai nuo socialinės tinklaveikos,
stimuliuojamosios inovacijų funkcijos ir
verslo orientacijos socialinių problemų
bei reikmių.
Šiuo atveju reikšminga įvertinti socialinio verslo praktikų įžvalgas (Von Jacobi
ir kt., 2017; Mirkovski ir kt., 2015). Pavyzdžiui, nevyriausybinės organizacijos
„Avilys“ direktorius A. Survila teigia, kad
„vienas didžiausių potencialų Lietuvoje
socialiam verslui yra socialinių paslaugų
decentralizacija. Daugumai žmonių jos
vis dar teikiamos didžiulėse valstybinėse
institucijose su milžinišku administracijos aparatu. Tokios organizacijos yra
sovietinio laikotarpio palikimas“ (Social
Enterprise Summit ataskaita, 2015, 10 p.).
Įvertinant Lietuvos kontekstą, tinkamiausia juridinė forma socialiniam verslui galėtų būti viešoji įstaiga. Atsižvelgiant į Lietuvos teisinę infrastruktūrą ir įstatymus,
tokio pobūdžio organizacijos gali vykdyti
komercinę veiklą visuomenės gerovei užtikrinti. Skatinant socialinio verslo plėtrą
teikiamos pelno mokesčio lengvatos, nes,
remiantis įstatymu, pelnas turi būti reinvestuojamas į organizacijos veiklą. Socialinio verslumo forumo, vykusio 2017 m.
kovo 29 d., darbo grupėje „Socialinis verslas ir socialinės paslaugos“ savivaldybių
atstovai diskutavo, jog neįgaliesiems, senyvo amžiaus asmenims, kurie negali savimi pasirūpinti, būtų užtikrinamas pasitenkinimas gyvenimu, keliaujant į socialinio užimtumo vietas ar gydymo įstaigas,
64 Jūratė KUKLYTĖ, Jolita VVEINHARDT
suteikiant būtinas socialines paslaugas ne
tik darbo dienomis, bet ir savaitgaliais, į
pagalbą pasitelkiant nevyriausybines organizacijas (NVO). Pasak V. Starkauskienės ir A. Galinskaitės (2015), subjektyvios
gerovės dedamosios yra pasitenkinimas
gyvenimu ir laimės suvokimas, kuris tapatinamas su momentine reakcija į aplinką, o pasitenkinimas gyvenimu – su ilgalaike būsena. Nustatyta, kad analizuojant
laimę skirtingais laikotarpiais individai,
kurie yra laimingi, kartu gali būti ir nepatenkinti gyvenimu. Šis aspektas svarbus,
siekiant maksimizuoti socialinę vertę. Socialinių inovacijų versle kūrimas, atskaitomybė ir vertinimas daugiausiai analizuojami užsienio šalyse (Voltan, 2017;
Morais-Da-Silva ir kt., 2016, Moore ir kt.,
2015). J. Vveinhardt ir J. Kuklytės (2016)
pateiktą socialinio verslo vystymo programą Lietuvoje, kur viena iš reguliuojančių
institucijų traktuojama kaip verslo inkubatoriai, papildo L. Gramescu (2016), siūlydamas kurti Europos socialinių inovacijų
inkubatorių tinklą, kad būtų galima įvertinti socialinį poveikį, pasitelkiant socialinių
rinkų analizę, finansinę sėkmę, komandų
dydį ir strategijų pritaikomumą. Atsižvelgiant į užsienio tyrėjų pastebėjimus, socialinio verslo vystymas ir tęstinumas būtų
užtikrinamas ne tik kuriant socialinio verslo inkubatorius, bet ir vystant partnerystes
su verslo inkubatoriais kitose šalyse, sukuriant formalius arba neformalius tinklus. Taigi viešųjų įstaigų praktika esanti
ydinga, todėl reikia kurti socialinio verslo
vystymo Lietuvoje tobulinimo programą,
kuri skatintų veiklos atskaitomybę, skaidrumą ir viešųjų įstaigų perėjimą prie socialinio verslo modelių formų, kad šios institucijos savo veikla galėtų rinkoje konkuruoti
su kitomis įmonėmis ir būtų užtikrinamas
nuolatinis socialinių tikslų siekimas.
Šiuo metu Lietuvoje vykdoma „Leader“ finansavimo programa, kuri labiau
orientuota į socialinio verslo skatinimą.
Panaudojus šios programos paramą sukurtas platus vietos veiklos grupių tinklas. 2014–2020 m. ketinama skirti per
113 mln. eurų (Social Enterprise Summit
ataskaita, 2015, 10 p). Vis dėlto, remiantis Socialinio verslo forumo (2007) duomenimis, Lietuvoje pagrindinė socialinio
verslo modelio forma – viešoji įstaiga, kuri
vis dažniau kritikuojama dėl trumpalaikių
tikslų siekimo, neviešinamos atskaitomybės ir neužtikrinamo veiklos tęstinumo.
Kritikos neišvengia ir kita verslo forma –
socialinės įmonės, kurios naudojasi mokesčių lengvatomis ir parama iš nacionalinio biudžeto. Socialinėse įmonėse
siekiama įdarbinti asmenis, praradusius
profesinį ir bendrąjį darbingumą, ekonomiškai neaktyvius, negalinčius lygiomis
sąlygomis konkuruoti darbo rinkoje (LR
Seimas, 2004). Remiantis LR socialinių
įmonių įstatymu Nr. IX-2251, tokių asmenų įdarbinimą ir jų darbo vietų išlaikymą
finansiškai remia valstybė (darbo užmokesčio ir valstybinio socialinio draudimo
įmokų dalinė kompensacija už kiekvieną
tikslinėms grupėms priklausantį darbuotoją, subsidijos ir kt.). A. Urmanavičienė
ir kt. (2015) analizavo socialinių įmonių
vadovų patiriamus iššūkius, apžvelgė socialinio verslumo sampratas skirtingose
šalyse ir išskyrė 3 modelius: britiškąjį,
itališkąjį ir prancūziškąjį. L. Okunevičiūtė-Neverauskienė ir J. Moskvina (2011)
pažymi, kad socialinės įmonės, priklausydamos apsaugoto užimtumo sektoriui,
vaidina svarbų vaidmenį pažeidžiamų
gyventojų grupių integracijos procese,
tačiau jų veikla bei finansavimo mechanizmai regiono ir nacionalinio ūkio mastu turėtų būti derinami su ekonominio.   			

                    </p>
konkurencingumo principais, siekiant išvengti socialinėse įmonėse dirbančiųjų
asmenų diskriminacijos bei neigiamų pasekmių ūkio subjektams, kurie nepriklauso remiamo užimtumo sektoriui. J. Vveinhardt ir D. Štreimikienė (2017) analizavo
organizacinę aplinką ir nustatė, kad socialinėse organizacijose užfiksuoti destruktyvūs santykiai (mobingas), tai rodo socialinių inovacijų poreikį užtikrinti šiuos
aspektus: organizacinį teisingumą, darbuotojų saugumą, socialinio verslo tęstinumą ir generuojamas pajamas. Kita
vertus, socialinis verslas remiasi kertiniu
principu – uždirbtas pelnas reinvestuojamas į socialinių tikslų siekimą ir savo
veikla įmonė sugeba išsilaikyti, nereikalaudama papildomų finansavimo šaltinių
iš valstybės ar ES struktūrinių fondų.
Tyrimo metodologija
Socialinio verslo modelių kūrimas ir plėtra yra daugelio mokslo krypčių (sociologijos, etikos, aplinkosaugos, vadybos ir kt.)
tyrimų objektas. Siekiant atskleisti socialinio verslo modelių aktualumą ir svarbą,
Lietuvos kontekste analizuoti vadybos
mokslo krypties tyrimai (Dietrich ir kt.,
2015; Westley, Antadze, 2014; Gubbins,
Dooley, 2014; Parmigiani, Rivera-Santos, 2014; Wilson ir kt., 2014; Šalkauskas,
Dzemyda, 2013; Michellini, 2012; Ubius,
Alas, 2012; Schoettl, Lehmann-Ortega,
2011; Yunus, 2007; ir kt.). Pažymėtina,
kad Lietuvoje socialinio verslo modeliai
apžvelgiami teoriniu aspektu ir identifikuojami kaip socialinės inovacijos. Butkevičienė (2009) socialinio verslo svarbą apžvelgia kaimo bendruomenių kontekste.
Tyrimas buvo vykdomas keliais etapais: antrinių duomenų paieška, rinkimas
ir analizė (atliktų tyrimų ataskaitos apie
socialinį verslą ir jo kūrimą, mokslinių
straipsnių, dokumentų ir norminių aktų
analizė, reikalinga tyrimo temos aktualumui pagrįsti); klausimyno parengimas
(remiantis antrinių duomenų analize parengtas uždaro ir atviro tipo klausimų tyrimo instrumentas); anketinės apklausos
vykdymas (platinant elektroninės anketos
versijos nuorodą); gautų duomenų sisteminimas ir analizė.
Apklausa yra tinkama priemonė objektyviems duomenims gauti ir tyrimo
tikslui pasiekti. Kiekybinio metodo taikymas užtikrina galimybes mechaniškai nustatyti pagrindines tendencijas, apibrėžti
ir interpretuoti gautus tyrimo rezultatus,
vertinant socialinio verslo modelių diegimo priežastis (Van Oost ir kt., 2009). Apklausa pagal sudarytą klausimyną buvo
pasirinkta dėl mokslininkų išskiriamų
tokio empirinio metodo tipo privalumų –
standartizavimo, nesudėtingo duomenų
apkarojimo ir galimybės atrasti skirtumus
tarp įvairių grupių (Westley, Antadze,
2014; Gubbins, Dooley, 2014). Šis tyrimo
metodas dažnai naudojamas dėl jo patikimumo. Suformuluotame klausimyne respondentams buvo trumpai pristatytas
tyrimo tikslas, nurodyta kam ir kaip bus
naudojami duomenys, garantuotas respondentų anonimiškumas. Pateikti trumpi paaiškinimai, kaip teisingai užpildyti
klausimyną.
Klausimyną sudaro klausimai, kuriais
vertinamos demografinės charakteristikos (lytis, amžius, išsilavinimas, socialinis
statusas); siekiama įvertinti respondentų požiūrį į tai, kas yra socialinio verslo
modelio objektas; identifikuoti socialinio
verslo modelio charakteristikas; nustatyti, ar respondentams yra žinomos nurodytos įmonių socialinio verslo modelių
formos, kurios būtų taikomos Lietuvoje;
diagnozuoti, kokios Lietuvoje veikiančių
66 Jūratė KUKLYTĖ, Jolita VVEINHARDT
socialinio verslo modelių gerosios praktikos yra žinomos (jeigu pasirenkamas
teigiamas atsakymas, toliau respondentas atsako į klausimą, kuriame pateikia jam žinomą pavyzdį ar keletą pavyzdžių); nustatyti, ar respondentams
pakanka informacijos apie socialinius
verslo modelius Lietuvoje ir tiriamas informacijos poreikis; identifikuoti, kokia
socialinio verslo stadija Lietuvoje, remiantis M. Dietrich ir kt. (2015) tyrimu;
nustatyti, kaip vertinamas socialinių verslo diegimas Lietuvoje 10 balų sistemos
skalėje; nustatyti, kokie veiksniai daro
įtaką socialinio verslo modeliams Lietuvoje (teigiamą ir (ar) neigiamą); nustatyti, ar Lietuvoje naudinga kurti socialinio verslo modelius, kurie generuoja
socialinę ir ekonominę vertę, bendradarbiaujant su nepelno siekiančiomis ir nevyriausybinėmis organizacijomis; identifikuoti naudos gavėją; nustatyti, ar reikėtų
kurti ir diegti naujus socialinio verslo modelius Lietuvoje; nustatyti poreikį keisti socialinio verslo modelių taikymą ir diegimą
Lietuvoje, kuriant tobulinimo programą.
Socialinio verslo modeliams vertinti
pasirinktos subskalės pagal ekonominių,
politinių ir teisinių bei socialinių sąlygų
charakteristikas. Siekiant tyrimo tikslumo
remtasi M. Dietrich ir kt. (2015), L. Michelini (2012), M. Yunus (2007) ir kt. atliktais tyrimais. Taip pat sudarytos subskalės
pagal įmonių ir suinteresuotų asmenų bei
valdžios poveikį, siekiant įvertinti privačiojo ir viešojo sektoriaus perspektyvas,
remiantis atliktais tyrimais: N. Altuna ir kt.
(2015), F. Boons ir Ludeke-Freund (2013),
M. Lisetchi ir L. Brancu (2014), L. Michelini (2012) ir kt. Stengiantis išlaikyti tyrimo vientisumą, pateikta klausimų, susietų
ir persipinančių su socialinės antreprenerystės, informacijos pakankamumo, finansavimo charakteristikomis.
Siekiant Lietuvoje identifikuoti socialinio verslo modelių objektą, naudos gavėją, įgyvendinimo stadiją, įvertinti veiksnius, kurie daro teigiamą ir neigiamą įtaką socialinių verslo modeliams, sukurtas
unikalus instrumentas, susidedantis iš
atviro ir uždaro tipo klausimų. Šiuo tyrimu identifikuojami jau esami verslo
modeliai Lietuvoje. Be to, vertinamas poreikis diegti naujus socialinio verslo modelius Lietuvoje.

  
                    </p>



				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
